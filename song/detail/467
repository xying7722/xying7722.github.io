{"author":"苏轼","paragraphs":["我梦扁舟浮震泽。","雪浪摇空千顷白。","觉来满眼是庐山，倚天无数开青壁。","此生长接淅。","与君同是江南客。","梦中游，觉来清赏，同作飞梭掷。","明日西风还挂席。","唱我新词泪沾臆。","灵均去後楚山空，澧阳兰芷无颜色。","君才如梦得。","武陵更在西南极。","竹枝词，莫摇新唱，谁谓古今隔。"],"title":"归朝欢","tags":["庐山"],"id":467}