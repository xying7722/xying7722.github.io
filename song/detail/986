{"author":"范祖禹","paragraphs":["驾玉龙。","设初虞祭终。","前旌举，天回洛水，路转崧峰。","瞻寥廓，烟霏冲融。","无踪。","震地鼓吹悲雄。","谁何羽卫重。","拂云旗帜眩青红。","来渐东。","清尘洒道，修职百神恭。","回首苍茫醅雾雨吹风。","掩泉宫。","□□□□□□□□□寰畿入，山川改容。","鼓钟临近次，千官望拜，涕泪衡从。","人如堵，晨光葱茏。","阙穹隆。","驰道禁水相通。","当年游幸空。","皇仪事毕泣重瞳。","哀未穷。","巍巍馀烈，辉映简编中。","亿万斯年，覆载同功。"],"title":"虞神歌","id":986}