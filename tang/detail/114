{"author":"李白","paragraphs":["桃李得日開，榮華照當年。","東風動百物，草木盡欲言。","枯枝無醜葉，涸水吐清泉。","大力運天地，羲和無停鞭。","功名不早著，竹帛將何宣？桃李務青春，誰能貫白日。","富貴與神仙，蹉跎成兩失。","金石猶銷鑠，風霜無久質。","畏落日月後，強歡歌與酒。","秋霜不惜人，倏忽侵蒲柳。"],"tags":["相和歌辞","理想","乐府","建功立业"],"title":"相和歌辭 長歌行","id":114}