{"author":"李白","paragraphs":["鼎湖流水清且閑，軒轅去時有弓劒。","古人傳道留其間，後宮嬋娟多花顏。","乘鸞飛煙亦不還，騎龍攀天造天關。","造天關，聞天語，長雲河車載玉女。","載玉女，過紫皇，紫皇乃賜白兔所擣之藥，後天而老凋三光。","下視瑤池見王母，蛾眉蕭颯如秋霜。"],"tags":["神话","琴曲歌辞","乐府","抒情"],"title":"琴曲歌辭 飛龍引二首 二","id":587}