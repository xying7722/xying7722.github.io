{"author":"李白","paragraphs":["金尊清酒斗十千，玉盤珍羞直萬錢。","停杯投筯不能食，拔劒四顧心茫然。","欲渡黃河冰塞川，將登太行雪暗天。","閑來垂釣坐溪上，忽復乘舟夢日邊。","行路難，行路難，多岐路，今安在？長風破浪會有時，直挂雲帆濟滄海。"],"tags":["黄河","励志","友情","八年级下册(课内)","初中古诗","乐府","唐诗三百首","宴饮","哲理","怀才不遇"],"title":"雜曲歌辭 行路難三首 一","id":781}